# -*- mode: mandoku-view -*-
#+TITLE: 道德真經注
#+DATE: 2015-08-29 00:17:46
#+PROPERTY:  LASTPB <PB KR5c0065_SJB_004-120017c>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: JUAN 1
<md:KR5c0065_HFL_001-001a>¶<pb:KR5c0065_SJB_001-120001a>
道德眞經註卷之一知一¶
　　　　河上公章句¶
　　　體道第一¶
道可道謂經術政教之道也非常道非自然¶
長生之道常道當以無爲養神無事安民含¶
光藏煇滅跡匿端不可稱道也名可名謂富¶
貴尊榮高世之名也非常名非自然常在之¶
名常名當如嬰兒之未言雞子之未分明珠¶
在蚌中美玉在石間内雖昭昭外如頑愚無¶
名天地之始無名謂道道無形故不可名也¶<md:KR5c0065_HFL_001-001b>¶

始者道之本也吐氣布化出於虚無爲天地¶
之本始者也有名萬物之母有名謂天地天¶
地有形位陰陽有剛柔是其名也萬物母者¶
天地含氣生萬物長大成熟如母之養子也¶
故常無欲以觀其妙妙要也人常能無欲則¶
以觀道之要妙要謂一也一出布名道囋叙¶
明是非也常有欲以觀其徼徼歸也常有欲¶
之人可以觀世俗之所歸趣也此兩者同出¶
而異名兩者謂有欲無欲也同出者謂同於¶
人心異名者所名曰異名無欲者長存名有¶<md:KR5c0065_HFL_001-002a>¶
<pb:KR5c0065_SJB_001-120001b>
欲者亡身同謂之玄玄天也謂有欲之人與¶
無欲之人同受氣於天玄之又玄天中復有¶
天也禀氣有厚薄得中和滋液則生賢聖得¶
錯亂濁辱則生貪淫衆妙之門能知天中復¶
有天禀氣有厚薄除情欲守中和是謂知道¶
要妙之門户¶
　　　養身第二¶
天下皆知美之爲美自揚己美使顯彰也斯¶
惡已有危亡也皆知善之爲善有功名也斯¶
不善已人所爭也故有無相生見有而爲無¶<md:KR5c0065_HFL_001-002b>¶

也難易之相成見難而爲易也長短之相形¶
見短之相形也高下之相傾見高而爲下也¶
音聲之相和上唱下必和也前後相隨上行¶
下必隨是以聖人處無爲之事以道治也行¶
不言之教以身師道萬物作焉而不辭各自¶
動作不辭謝而逆止生而不有元氣生萬物¶
而不有爲而不恃道所施爲不望其報功成¶
弗居功成事就退避不居其位夫惟不居夫¶
惟功成不居其位是以不去福德常在不去¶
其身此言不行不可隨不言不可知疾上六¶<md:KR5c0065_HFL_001-003a>¶
<pb:KR5c0065_SJB_001-120001c>
句有高下長短若開一源下生百端百端之¶
變無不動亂¶
　　　安民第三¶
不尚賢賢謂世俗之賢辨口明文離道行權¶
去質爲文不尚者不貴之以禄不尊之以官¶
也使民不爭不爭功名乃自然也不貴難得¶
之貨言人君不御好珍寳則黄金棄於山珠¶
玉捐於淵也使民不爲盜上化清凈下無貪¶
人不見可欲放鄭聲遠佞人使心不亂不邪¶
淫也是以聖人之治說聖人治國與治身虚¶<md:KR5c0065_HFL_001-003b>¶

其心除嗜欲去煩亂實其腹懷道抱一守五¶
神也弱其志和柔謙讓不處權也强其骨愛¶
精重施髓滿骨堅也常使民無知無欲反朴¶
守淳使夫知者不敢爲也思慮深不輕言爲¶
無爲不造作動因循則無不治德化厚百姓¶
安¶
　　　無源第四¶
道冲而用之冲中也道匿名藏譽其用在中¶
或不盈或常也道常謙虚不盈滿淵兮似萬¶
物之宗道淵深不可知也似爲萬物之宗祖¶<md:KR5c0065_HFL_001-004a>¶
<pb:KR5c0065_SJB_001-120002a>
挫其鋭鋭進也人欲鋭情進取功名當挫止¶
之法道不自見也解其紛紛結恨也當念道¶
無爲以解釋和其光言雖有獨見之明當如¶
闇昧不當以曜亂人也同其塵當與衆庶同¶
不當自殊别湛兮似若存言當湛然安靜故¶
能長存不亡吾不知其誰之子老子言我不¶
知道所從生之矣象帝之先道自在天帝之¶
前此言道乃先天地生也至今者以能安靜¶
湛然不勞煩欲使人修身法道¶
　　　虛用第五¶<md:KR5c0065_HFL_001-004b>¶

天地不仁天施地化不以仁恩任自然以萬¶
物爲蒭狗天地生萬物人最爲貴天地視之¶
如蒭草狗畜不責望其報聖人不仁聖人愛¶
養萬民不以仁恩法天地之行自然以百姓¶
爲蒭狗聖人視百姓如蒭草狗畜不責望於¶
其禮意天地之間天地之間空虚和氣流行¶
故萬物自生人能除情欲却滋味清五臟則¶
神明居其猶橐籥乎橐籥中空虚故能有聲¶
氣虚而不屈動而愈出言空虚無有竭時動¶
摇之益出聲氣多言數窮多事害神多言害¶<md:KR5c0065_HFL_001-005a>¶
<pb:KR5c0065_SJB_001-120002b>
身口開舌擧必有禍患不如守中不如守德¶
於中育養精神愛氣希言¶
　　　成象第六¶
谷神不死谷養也人能養神則不死神謂五¶
藏神也肝藏魂肺藏魄心藏神脾藏意腎藏¶
精與志五藏盡傷則五神去是謂玄牝言不¶
死之道在於玄牝玄天也於人爲鼻牝地也¶
於人爲口天食人以五氣從鼻入藏於心五¶
氣清微爲精神聰明音聲五性其鬼曰魂魂¶
者雄也主出入人鼻與天道通故鼻爲玄也¶<md:KR5c0065_HFL_001-005b>¶

地食人以五味從口入藏於胃五味濁辱爲¶
形骸骨肉血脉六情其鬼曰魄魄雌也出入¶
人口與地通故口爲牝玄牝之門是謂天地¶
之根根元也言鼻口之門乃是通天地之元¶
氣所從往來綿綿若存鼻口呼吸喘息當綿¶
綿微妙若可存復若可無有用之不勤用氣¶
當寬舒不當爲急疾勤勞¶
　　　韜光第七¶
天長地乆說天地長生乆壽以教喻人也天¶
地所以能長且乆者以其不自生天地所以¶<md:KR5c0065_HFL_001-006a>¶
<pb:KR5c0065_SJB_001-120002c>
獨能長且乆者以其安靜自然施不求報不¶
如世人居處汲汲求自饒之利奪人以自與¶
矣故能長生以其不求生故能長生不終也¶
是以聖人後其身先人而後己而身先天下¶
敬之先以爲長外其身薄己而厚人而身存¶
百姓愛之如父母敬之如神明祐之若赤子¶
故身常存也以其無私聖人爲人所愛神明¶
所祐非以其公正無私所致乎故能成其私¶
人以私者欲以厚己也聖人無私而己自厚¶
故能成其私也¶<md:KR5c0065_HFL_001-006b>¶

　　　易性第八¶
上善若水上善之人如水之性水善利萬物¶
水在天爲霧露在地爲泉而不爭處衆人之¶
所惡衆人惡卑濕垢濁水獨靜流居之矣故¶
幾於道水性幾與道同居善地水性善喜於¶
地在草木之上即流而下有似於牝動而下¶
人也心善淵水深空虚淵深清明與善人萬¶
物得水以生與虚不與盈也言善信水内影¶
照形不失其情政善治無有不洗清且平也¶
事善能能方能圓曲直隨形動善時夏散冬¶<md:KR5c0065_HFL_001-007a>¶
<pb:KR5c0065_SJB_001-120003a>
凝應期而動不失天時也夫唯不爭壅之則¶
止决之則流聽從人也故無尤水性如是故¶
天下無有怨尤水者也¶
　　　運夷第九¶
持而盈之不如其已盈滿也已止也持滿必¶
傾不如止也揣而鋭之不可長保揣治也先¶
揣之後必棄捐金玉滿堂莫之能守耆欲傷¶
神財多累身富貴而驕自遺其咎夫富當賑¶
貧貴當矜賤而反自驕恣必被禍害功成名¶
遂身退天之道言人所爲功成事立名跡稱¶<md:KR5c0065_HFL_001-007b>¶

遂不退身避位則遇於害此乃天之常道也¶
譬日中則移月滿則虧物盛則衰樂極則哀¶
　　　能爲第十¶
載營魄營魄魂魄也人載魂魄之上得以生¶
當愛養之喜怒亡魂卒驚傷魄魂在肝魄在¶
肺美酒甘肴傷人肝肺故魂靜志道不亂魄¶
安得壽延年也抱一能無離乎言人能抱一¶
使不離於身則長存一者道德所生太和之¶
精氣也故曰一一布名於天下天得一以清¶
地得一以寧侯王得一以爲正平入爲心出¶<md:KR5c0065_HFL_001-008a>¶
<pb:KR5c0065_SJB_001-120003b>
爲行布施爲德總名爲一一之爲言志一而無¶
二也專氣致柔專守精氣使不亂則形體能¶
應之而柔順矣能如嬰兒乎内無思慮外無¶
政事則精神不去滌除玄覽當洗其心使潔¶
清也心居玄冥之處覽知萬事故謂之玄覽¶
能無疵乎不淫邪也愛民治國治身者受氣¶
則身全治國者愛民則國安能無爲乎治身¶
者呼吸精氣無令耳聞治國者布施德惠無¶
令下知天門開闔天門北極紫微宫開闔終¶
始五際也治身之天門謂鼻孔開謂喘息也¶<md:KR5c0065_HFL_001-008b>¶

闔謂呼吸也能無雌乎治身當如雌牝安靜¶
柔弱治國應變而不唱也明白四達言道明¶
如日月四通滿於天下八極之外故曰視之¶
不見聽之不聞彰布十方焕焕煌煌矣能無¶
知乎無有能知道滿於天下矣生之畜之道¶
生萬物而畜養之生而不有道生萬物無所¶
取有爲而不恃道所施爲不恃望其報也長¶
而不宰道長養萬物不宰割以爲器用是謂¶
玄德言道德玄冥不可得見欲使人知道也¶
　　　無用第十一¶<md:KR5c0065_HFL_001-009a>¶
<pb:KR5c0065_SJB_001-120003c>
三十幅共一轂古者車三十幅法月數也共¶
一轂者中有孔故衆輻凑之治身者當除情¶
去欲使五藏空虚神乃歸之當其無有車之¶
用無爲空虚轂中空虚輸得轉行轝中空虚¶
人得載其上埏埴以爲器挻和也埴土也和¶
土以爲飲食之器當其無有器之用器中空¶
虚故有所受鑿户牖以爲室謂作室屋當其¶
無有室之用户牖空虚人得以出入室中空¶
虚人得以居處故有之以爲利利物也利形¶
於用器中有物室中有人恐其屋破壞腹中¶<md:KR5c0065_HFL_001-009b>¶

有神畏其形消亡無之以爲用言虚空者謂¶
感受萬物故曰虚無能制有形道者虚空也¶
　　　檢欲第十二¶
五色令人目盲貪好淫色則傷精失明不能¶
視無色之色五音令人耳聾好聽五音則和¶
氣去心不能聽無聲之聲五味令人口爽爽¶
亡也人嗜五味則亡失於道味馳騁田獵令¶
人心發狂人精神好安靜馳騁呼吸精神散¶
亡故發狂也難得之貨令人行妨妨傷也金¶
銀珠玉心貪意欲不知猒足則行傷身辱也¶<md:KR5c0065_HFL_001-010a>¶
<pb:KR5c0065_SJB_001-120004a>
是以聖人爲腹守五性去六情節志氣養神¶
明不爲目目不妄視妄視則泄精於外故去¶
彼取此去彼目之妄視取此腹之養神¶
　　　猒恥第十三¶
寵辱若驚身寵亦驚身辱亦驚貴大患若身¶
貴畏也若至也畏大患至身故皆驚何謂寵¶
辱問何謂之寵何謂之辱寵尊榮也辱恥辱¶
也還自問者爲曉於人辱爲下辱爲下賤得¶
之若驚得寵榮者驚處高位如臨危也貴不¶
敢驕富不敢奢失之若驚失者失寵處辱驚¶<md:KR5c0065_HFL_001-010b>¶

者恐禍重來是謂寵辱若驚解上得之若驚¶
失之若驚何謂貴大患若身復還自問吾所以¶
有大患者爲吾有身吾所以有大患者爲吾¶
有身有身憂其勤勞念其飢寒觸情縱欲則¶
遇禍患及吾無身吾有何患使吾無身體道¶
自然輕擧升雲出入無間與道通神當有何¶
患故貴以身爲天下者則可以寄於天下言¶
人君貴其身而賤人欲爲天下之主者則可¶
寄止不可託也愛以身爲天下者乃可以託¶
於天下言人君能愛其身非爲己也乃欲爲¶<md:KR5c0065_HFL_001-011a>¶
<pb:KR5c0065_SJB_001-120004b>
萬民之父母以此德爲天下之主乃可以託¶
身於民上長無咎也¶
　　　贊玄第十四¶
視之不見名曰夷無色曰夷言一無彩色不¶
可得而視之矣聽之不聞名曰希無聲曰希¶
言一無音聲不得聽而聞之矣搏之不得名¶
曰微無形曰微言一無體不可搏持而得之¶
此三者不可致詰三者夷希微也不可致詰¶
者謂無色無聲無形口不能言書不能傳受¶
之以靜求之以神不可詰問而能得也故混¶<md:KR5c0065_HFL_001-011b>¶

而爲一混合也故三名合而爲一其上不皦¶
言一在天上不皎皎光明上下無窮極也其¶
下不昧言一在天下不昧昧有所暗冥繩繩¶
兮不可名繩繩者動行無窮極也不可名者¶
非一色也不可以青黄赤白黑别也非一聲¶
也不可以宫啇角徵羽聽也非一形也不可¶
以長短小大度也復歸於無物物質也物當¶
歸之以無質是謂無狀之狀言一無形狀而¶
能爲萬物作形狀無物之象一無物質而爲¶
萬物設形象是謂忽恍言一忽忽恍恍若存¶<md:KR5c0065_HFL_001-012a>¶
<pb:KR5c0065_SJB_001-120004c>
若亡不可得見迎之不見其首一無端末不¶
可預待也除情去欲自歸之隨之不見其後¶
言一無影跡不可得而見執古之道以御今¶
之有聖人執古之道生一以御萬物知今當¶
有一也以知古始是謂道紀人能知上古本¶
始有一是謂知道之紀綱也¶
　　　顯德第十五¶
古之善爲士者謂得道之君也微妙玄通玄¶
天也言其志節玄妙精與天通深不可識道¶
德深遠不可識知内視如盲反聽若聾莫知¶<md:KR5c0065_HFL_001-012b>¶

所長夫唯不可識故强爲之容謂下句也豫¶
兮若冬涉川擧事輒加重愼豫豫兮若冬涉¶
川心難之猶兮若畏四鄰其進猶猶若拘制¶
若人犯法畏四鄰之知儼兮其若客如客對¶
主人儼然無所造作也涣兮若冰之將釋涣¶
者解散也釋者消亡也謂除情去欲日以空¶
虚也敦兮其若樸敦者質厚也樸者形未分¶
也内守精神外無文彩曠兮其若谷曠者寬¶
大也谷者空虚不有德功名無所不包也渾¶
兮其若濁渾者守本眞也濁者不昭然也與¶<md:KR5c0065_HFL_001-013a>¶
<pb:KR5c0065_SJB_001-120005a>
衆合同不自尊孰能濁以止靜之徐清孰誰¶
也誰能如水之濁止而靜之徐徐而自清孰¶
能安以乆動之徐生誰能安靜以乆徐徐以¶
長生也保此道者不欲盈保此長生之道不¶
欲奢泰盈溢夫唯不盈故能弊不新成夫唯¶
不盈滿之人能守弊不爲新成守弊者匿光¶
榮也新成者貴功名也¶
　　　歸根第十六¶
致虛極致至也道人捐情去欲五藏清靜至¶
於虚極也守靜篤守清靜行篤厚萬物並作¶<md:KR5c0065_HFL_001-013b>¶

作生也萬物並生吾以是觀其復言吾以觀¶
萬物無不皆歸其本也人當重其本夫物芸¶
芸芸芸者花葉茂盛之貌各復歸其根言萬¶
物無不枯落反復其根而更生歸根曰靜靜¶
謂根也根安靜柔弱謙卑處下故不復死靜¶
曰復命言能安靜者是謂復還性命便不死¶
復命曰常復命使不死乃道之所常行也知¶
常曰明能知道之所常行者則爲明也不知¶
常妄作凶不知道之所常行而妄作巧詐則¶
失神明而凶知常容能知道之所常行則除¶<md:KR5c0065_HFL_001-014a>¶
<pb:KR5c0065_SJB_001-120005b>
情欲無所不包容也容乃公無所不包容則¶
公正無私衆邪莫當公乃王公正無私則可¶
以爲天下王治身正則形一而靜神明千萬¶
共凑己躬王乃天能王則德洽神明乃與天¶
通矣天乃道德與天通則與道合同也道乃¶
乆與道合同乃能長乆没身不殆能公能王¶
通天合道四者純備道德弘遠無殃無咎乃¶
與天地同没終不危殆也¶
道德眞經註卷之一¶¶<md:KR5c0065_HFL_001-014b>¶¶¶¶¶¶¶¶¶











