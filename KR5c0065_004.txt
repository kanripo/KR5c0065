# -*- mode: mandoku-view -*-
#+TITLE: 道德真經注
#+DATE: 2015-08-29 00:17:46
#+PROPERTY:  LASTPB <PB KR5c0065_SJB_004-120017c>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5c0065_HFL_003-020b>
#+PROPERTY: JUAN 4
<md:KR5c0065_HFL_004-001a>¶<pb:KR5c0065_SJB_004-120018a>
道德眞經註卷之四知四¶
　　　　河上公章句¶
　　　居位第六十¶
治大國若烹小鮮鮮魚也烹小魚不去腸不¶
去鱗不敢撓恐其糜也治國煩則下亂治身¶
煩則精散以道蒞天下其鬼不神以道德居¶
位蒞天下則鬼不敢見其精神以犯人非其¶
神不傷人聖人亦不傷人非鬼神不能傷害¶
於人以聖人在位不敢傷人故鬼神不敢干¶
人夫兩不相傷鬼與聖人俱不相傷故德交¶<md:KR5c0065_HFL_004-001b>¶

歸焉夫兩不相傷人得治於陽鬼得治於陰¶
人得全人性命鬼得保其精神故交歸焉¶
　　　謙德第六十一¶
大國者下流治大國如江海者下流不逆細¶
微天下之交大國天下之士民之所交會天¶
下之牝牝者陰類也柔謙和而不倡也牝常¶
以靜勝牡女所以能屈於男陰勝陽以安靜¶
不先求之以靜爲下陰道以安故大國以下¶
小國則取小國能謙下之則常有之小國以¶
下大國則聚大國此言國無小大能執謙畜¶<md:KR5c0065_HFL_004-002a>¶
<pb:KR5c0065_SJB_004-120018b>
人則無過生故或下以取或下以聚下者謂¶
大國以下小國小國以下大國更以義相取¶
也大國不過欲兼畜人大國不失下則兼并¶
小國而牧畜之小國不過欲入事人欲爲臣¶
僕夫兩者各得其所欲故大者宜爲下大國¶
小國各欲得其所欲大國尤宜謙下也¶
　　　爲道第六十二¶
道者萬物之奥奥藏也道以萬物之藏無所¶
不容也善人之寳善人以道爲身之寳不敢¶
違也不善人之所保道者不善人之所保倚¶<md:KR5c0065_HFL_004-002b>¶

也遭患逢急猶能知自悔卑柔也美言可以¶
市美言可以市者夫市交易而退不相宜售¶
善言美語求者欲疾得賣者欲疾售尊行可¶
以加人加别也人有尊貴之行可以别異於¶
凡人未足以尊道人之不善何棄之有人雖¶
不善當以道化之蓋三皇之前無有棄民德¶
化淳也故立天子置三公欲使教化不善之¶
人雖有拱璧以先駟馬不如坐進此道雖有¶
美玉以先駟馬而至不如坐進此道也古之¶
所貴此道者何不日求以得古之所以貴此¶<md:KR5c0065_HFL_004-003a>¶
<pb:KR5c0065_SJB_004-120018c>
道者不日日遠行求索近得之於身有罪以¶
免耶有罪者謂遭亂世暗君妄行刑誅修道¶
則可以解死厄免於衆耶故爲天下貴道德¶
洞遠無不覆濟全身治國恬然無爲故可以¶
爲天下貴¶
　　　恩始第六十三¶
爲無爲因成修故無所改作事無事預設備¶
除煩省事味無味深思遠慮味道意也大小¶
多少陳其戒令也欲大反小欲多反少自然¶
之道也報怨以德修道行善絶禍於未萌也¶<md:KR5c0065_HFL_004-003b>¶

圖難於其易難事當於易時未及成也爲大¶
於其細欲爲大事必作於小禍亂從小來也¶
天下難事必作於易天下大事必作於細是¶
以大人終不爲大處謙虚也故能成其大天¶
下共歸之也夫輕諾必寡信不重言也多易¶
必多難不愼患也是以聖人猶難之聖人動¶
作擧事猶進退重難之欲塞其故源也故終¶
無難聖人終身無患難之事由避害深也¶
　　　守微第六十四¶
其安易持治身治國安靜者易守持其未兆¶<md:KR5c0065_HFL_004-004a>¶
<pb:KR5c0065_SJB_004-120019a>
易謀情欲禍患未有形兆時易謀止也其脆¶
易破禍亂未至萌情欲未見於色如脆弱易¶
破除也其微易散其未彰著微小易散去也¶
爲之於未有欲有所爲當於未有萌芽之時¶
塞其端治之於未亂治身治國於未亂之時¶
當預閉其門合抱之木生於毫末從小成大¶
九層之臺起於累土從卑至高千里之行始¶
於足下從近至遠爲者敗之有爲於事廢於¶
自然有爲於義廢於仁有爲於色廢於精神¶
也執者失之執利遇患執道全身堅持不得¶<md:KR5c0065_HFL_004-004b>¶

推讓還及聖人無爲故無敗聖人不爲文華¶
不爲己利不爲殘賊故無壞敗無執故無失¶
聖人有德以教愚有財以與貧無所執藏故¶
無所失於人民之從事常於幾成而敗之從¶
爲也民之爲事常於功德幾成而貪位好名¶
而奢泰盈滿而自敗之也愼終如始則無敗¶
事終當如始不致懈怠是以聖人欲不欲聖¶
人欲人所不欲也人欲彰顯聖人欲韜光人¶
欲文飾聖人欲質朴人欲於色聖人欲於德¶
不貴難得之貨聖人不眩晃爲服玩不賤石¶<md:KR5c0065_HFL_004-005a>¶
<pb:KR5c0065_SJB_004-120019b>
貴玉也學不學聖人學人所不能學人學智¶
詐聖人學自然人學治世聖人學治身守道¶
眞也復衆人之所過衆人學問皆反也過本¶
爲末過實爲華復之者使反本實者也以輔¶
萬物之自然教人反本實者欲以輔助萬物¶
自然之而不敢爲聖人動作因循不敢有所¶
造爲恐離本也¶
　　　淳德第六十五¶
古之善爲道者說古之善以道治身及治國¶
者非以明民不以道教民明智巧詐也將以¶<md:KR5c0065_HFL_004-005b>¶

愚之將以道德教民使質朴不詐僞民之難¶
治以其智多民之不可治理者以其智太多¶
必爲巧僞以智治國國之賊使智惠之人理¶
國之政事必遠道德妄作禍福而爲國之賊¶
也不以智治國國之福不使智惠之人治國¶
之政事則民守正直不爲邪飾上下相親君¶
臣同力故爲國之福也知此兩者亦楷式兩¶
者謂智不智也常能知智者賊不智者福是¶
治身治國之法式也常知楷式是謂玄德玄¶
天也能知治身治國之法式是謂與天同德¶<md:KR5c0065_HFL_004-006a>¶
<pb:KR5c0065_SJB_004-120019c>
也玄德深矣遠矣玄德之人深不可測遠不¶
可極也與物反矣玄德之人與萬物反異萬¶
物欲益己玄德欲施與人也然後乃至大順¶
玄德與萬物反異故能至大順大順者天理¶
也¶
　　　後己第六十六¶
江海所以能爲百谷王者以其善下之江海¶
以卑下故衆流歸之若民歸就於王也故能¶
爲百谷王直以就下故能爲百谷王是以聖¶
人欲上民欲在民之上也必以言下之法江¶<md:KR5c0065_HFL_004-006b>¶

海處謙虚欲先民欲在民之前也必以身後¶
之先人而後己也是以聖人處民上而不重¶
聖人在民上爲主不以尊貴虐下故民戴仰¶
不以爲重處前而民不害聖人在民前不以¶
光明蔽後民親之若父母無有傷害之心是¶
以天下樂推而不厭聖人恩深愛厚視民如¶
赤子故天下樂共推進以爲主無有厭之也¶
以其不爭天下無厭聖人之時是由聖人不¶
與人爭先後也故天下莫能與之爭言人皆¶
爭於有爲無有爭於無爲也¶<md:KR5c0065_HFL_004-007a>¶
<pb:KR5c0065_SJB_004-120020a>
　　　三寳第六十七¶
天下皆謂我大似不肖老子言天下皆謂我¶
德大我則佯愚似不肖夫唯大故似不肖夫¶
自名德大者爲身之害故佯愚似若不肖無¶
所分别無所割截不賤人而自貴若肖乆矣¶
肖善謂辯惠也若大辯惠之人身自高貴行¶
察察之政所從來乆矣其細也夫言辯惠者¶
唯如小人非長者我有三寳持而保之老子¶
言我有三寳抱持而保倚之一曰慈愛百姓¶
如赤子二曰儉賦歛若取之於己也三曰不¶<md:KR5c0065_HFL_004-007b>¶

敢爲天下先執謙退不爲倡始也夫慈故能¶
勇先以仁慈故乃勇於忠孝儉故能廣天子¶
身能節儉故民日用廣矣不敢爲天下先故¶
能成器長成器長謂得道人也我能爲道人¶
之長也今舍其慈且勇今世人舍慈仁但爲¶
勇武舍其儉且廣舍其儉約但爲奢泰舍其¶
後且先舍其後己但務先人死矣所行如此¶
動入死道夫慈以戰則勝以守則固夫慈仁¶
者百姓親附並心一意故以戰則勝敵以守¶
衛則堅固天將救之以善以慈衛之天將救¶<md:KR5c0065_HFL_004-008a>¶
<pb:KR5c0065_SJB_004-120020b>
助善人必與慈仁之性使能自營助也¶
　　　配天第六十八¶
古之善爲士者不武言貴道德不好武力善¶
戰者不怒善以道戰者禁邪於心胸絶禍於¶
未萌無所誅怒也善勝敵者不與爭善以道¶
勝敵者附近以仁來遠以德不與敵爭而敵¶
自服善用人者爲下善用人自輔者當爲人¶
執謙下是謂不爭之德謂上文爲之下也是¶
乃不與人爭鬥乃是道德是謂用人之力能¶
身爲人下是謂用人之力也是謂配天能行¶<md:KR5c0065_HFL_004-008b>¶

此者德配天也古之極也是乃古之極要道¶
也¶
　　　玄用第六十九¶
用兵有言陳用兵之道老子疾時用兵故託¶
己設其義吾不敢爲主主先也我不敢先擧¶
兵而爲客客者和而不倡兵當承天而後動¶
不敢進寸而退尺侵人境界利人財寳爲進¶
閉門守城爲退也是謂行無行彼遂不止爲¶
天下賊雖行誅之不行執也攘無臂雖有大¶
怒者無臂可攘仍無敵雖欲行仍引之心若¶<md:KR5c0065_HFL_004-009a>¶
<pb:KR5c0065_SJB_004-120020c>
無敵可仍執無兵雖欲執持之若無兵刃可¶
持用也何者傷彼之民罹罪於天遭於不道¶
之君愍忍傷喪之痛也禍莫大於輕敵夫禍¶
亂之害莫大於欺輕敵家侵取不休輕戰而¶
貪財寳也輕敵幾喪吾寳幾近也寳身也輕¶
欺敵家近喪身也故抗兵相加兩敵戰也則¶
哀勝也已哀者慈仁士卒不遠於己¶
　　　知雖第七十¶
吾言甚易知甚易行老子言吾所省而易知¶
約而易行也天下莫能知莫能行人不好柔¶<md:KR5c0065_HFL_004-009b>¶

弱而好剛强言有宗事有君我所言有宗祖¶
根本事有君臣上下世人不知者非我之無¶
德心與我反也夫唯無知是以不我知夫唯¶
世人之無知者是我道德之暗昧不見於外¶
窮微極妙故無知也知我者希則我者貴希¶
少也唯達道者乃能知我故爲貴是以聖人¶
被褐懷玉被褐者薄外也懷玉者厚内匿寳¶
藏德不以示於人也¶
　　　知病第七十一¶
知不知上知道而言不知德之上不知知病¶<md:KR5c0065_HFL_004-010a>¶
<pb:KR5c0065_SJB_004-120021a>
不知道而言知德之病也夫唯病病是以不¶
病聖人無此强知之病者以其苦衆人有此¶
病聖人不病以其病病是以不病以此悲人¶
故不自病云聖人懷通達之知託於不知者¶
欲使天下質朴中正各守純性小人不知道¶
意而妄行强知之事以自顯著内傷精神减¶
壽消年¶
　　　愛已第七十二¶
民不畏威則大威至矣威害也人不畏小害¶
則大害至畏死亡也畏之者當保養精神承¶<md:KR5c0065_HFL_004-010b>¶

天順地無狹其所居謂人心藏神常當安柔¶
不當急狹無厭其所生人所以生者以有精¶
神託空虚喜清靜飲食不節忽道念色邪僻¶
滿腹爲此伐命散神也夫唯不厭是以不厭¶
夫唯獨不厭精神之人洗心垢濁恬泊無欲¶
則精神居之而不厭是以聖人自知自知己¶
之得失不自見不自顯見德美於外而藏之¶
於内自愛自愛其身以保精氣不自貴不自¶
貴高榮名於世故去彼取此去彼自見自貴¶
取此自知自愛¶<md:KR5c0065_HFL_004-011a>¶
<pb:KR5c0065_SJB_004-120021b>
　　　任爲第七十三¶
勇於敢則殺勇於敢有爲則殺其身也勇於¶
不敢則活勇於不敢有爲則活其身知此兩¶
者謂敢與不敢也或利或害活身爲利殺身¶
爲害天之所惡惡有爲也孰知其故誰能知¶
天意之故不犯之也是以聖人猶難之言聖¶
人明德猶難於勇敢况無聖人之德而能行¶
之乎天之道不爭而善勝天不與人爭貴賤¶
而人自畏之不言而善應天不言萬物自動¶
以應時不召而自來天不呼召萬物皆自負¶<md:KR5c0065_HFL_004-011b>¶

陰而向陽也繟然而善謀繟寬也天道雖寬¶
博善謀慮人事修善行惡各蒙其報天網恢¶
恢疏而不失天之羅網恢恢甚大雖則疏遠¶
若司察人善惡無所失也¶
　　　制惑第七十四¶
民不畏死治國者刑罰深酷民無即生故不¶
畏死也治身者若嗜欲傷神食財喪身民不¶
知所畏也奈何以死懼之人君當寬刑罰人¶
去其情欲奈何設刑法以死懼之若使民常¶
畏死當除己之殘刻教民之去利欲而爲奇¶<md:KR5c0065_HFL_004-012a>¶
<pb:KR5c0065_SJB_004-120021c>
者吾得執而殺之孰敢以道教而民不徙反¶
爲奇巧乃應王法執而殺之誰敢有犯者老¶
子傷時王不先以道德化人而先以刑罰者¶
也常有司殺者司殺者謂天居高臨下司察¶
人之過天網恢恢疏而不失者是夫代司殺¶
者是謂代大匠斲天道至明司察有常猶春¶
生夏長秋收冬藏斗杓運以節行之人君欲¶
代殺之是猶拙夫代大匠斲木乃勞而無功¶
也夫代大匠斲者希有不傷其手矣人君行¶
刑罰猶拙夫代大匠斲木也必方圓不得其¶<md:KR5c0065_HFL_004-012b>¶

理自傷其手代天殺者不得其理反受其殃¶
　　　貪捐第七十五¶
民之飢以其上食税之多人民所以飢寒者¶
以其君上食税下太多也是以飢民皆化上¶
爲貪叛道違德故飢民之難治以其上之有¶
爲民之不可治者以其君上多欲好有爲也¶
是以難治是以其民化上有爲情僞難治民¶
之輕死以其求生之厚人之輕犯死者以其¶
求生活之事太厚貪利以自危也是以輕死¶
以求生太過故入死地也夫唯無以生爲者¶<md:KR5c0065_HFL_004-013a>¶
<pb:KR5c0065_SJB_004-120022a>
是賢於貴生也夫唯獨無以生爲務者爵禄¶
不干於意財利不入於身天子不得臣諸侯¶
不得使則賢於貴生也¶
　　　戒彊第七十六¶
人之生也柔弱人生含和氣抱精神故柔弱¶
其死也堅强人死則和氣竭精神亡故堅强¶
萬物草木之生柔脆和氣存也其死也枯槁¶
和氣散也故堅强者死之徒柔弱者生之徒¶
以上二事觀而知之堅强者死柔弱者生也¶
是以兵强則不勝强大之兵輕戰樂殺毒流¶<md:KR5c0065_HFL_004-013b>¶

怨結衆弱爲一强故不勝也木强則共木强¶
大則枝葉共生其上强大處下柔弱處上興¶
物造功大木處下小物處上天道抑强扶弱¶
自然效也¶
　　　天道第七十七¶
天之道其猶張弓乎天道暗昧擧物類以爲¶
喻高者抑之下者擧之有餘者損之不足者¶
與之言張弓和調之如是乃可用也夫抑高¶
與下損强益弱天之道天之道損有餘而補¶
不足天道損盈益謙天道以中和爲上人之¶<md:KR5c0065_HFL_004-014a>¶
<pb:KR5c0065_SJB_004-120022b>
道則不然人之道與天道反損不足以奉有¶
餘世俗之人損貧益富奪弱與强能以有餘¶
奉天下唯有道者言誰居有餘之位自省爵¶
禄以奉天下不足者唯有道德之君而能行¶
之也是以聖人爲而不恃聖人爲德施惠不¶
恃望其報功成而不處功成事就不處其位¶
其不欲見賢不欲人知已之賢匿功不居榮¶
名畏天損有餘¶
　　　任信第七十人¶
天下柔弱莫過於水言水柔弱圓中則圓方¶<md:KR5c0065_HFL_004-014b>¶

中則方擁之則止决之則行而攻堅强者莫¶
之能勝水能懷山裹陵磨鐵銷銅莫能勝水¶
而以成其功也以其無能易之夫攻堅强者¶
無以易於水故柔勝剛舌柔齒剛齒先舌亡¶
弱勝强水能滅火陰能消陽天下莫不知知¶
柔弱者乆長剛强者折傷莫能行恥謙卑好¶
强梁故聖人云受國之垢是謂社稷主人君¶
能受國之垢濁者若江海不逆小流則能長¶
保社稷爲一國之君主受國不祥是謂天下¶
王君能引過歸己代民不祥則可以王天下¶<md:KR5c0065_HFL_004-015a>¶
<pb:KR5c0065_SJB_004-120022c>
正言若反此乃正直之言世人不知以爲反¶
言¶
　　　任契第七十九¶
和大怨殺人者死傷人者刑以相和報也必¶
有餘怨任刑者失人情必有餘怨及於良人¶
安可以爲善言一人吁嗟則失天心安可以¶
和怨爲善也是以聖人執左契古者聖人執¶
左契合符信也無文書法律刑刻契合符以¶
爲信也而不責於人但刻契爲信不責人於¶
他事也有德司契有德之君司察契信而已¶<md:KR5c0065_HFL_004-015b>¶

無德司徹無德之君背其契信司人所失天¶
道無親常與善人天道無有親疏唯與善人¶
則與司契同也¶
　　　獨立第八十¶
小國寡民聖人雖治大國猶以爲小國示儉¶
約不爲奢泰民雖衆猶若寡乏不敢勞使有¶
什伯使民各有部曲什伯貴賤不相犯也人¶
之器而不用器謂農人之器而不用者不徵¶
實奪民之時使民重死君能爲民興利除害¶
各得其所則民重死而貪生也而不遠徙政¶<md:KR5c0065_HFL_004-016a>¶
<pb:KR5c0065_SJB_004-120023a>
令不煩則安其業故不遠遷其常處也雖有¶
舟輿無所乘之清靜無爲不作煩華不好出¶
遊娱雖有甲兵無所陳之無怨惡於天下使¶
民復結繩而用之去文反質信無欺也甘其¶
食甘其蔬食不魚食百姓也美其服美其惡¶
衣不貴五色也安其居安其茅茨不好文飾¶
之屋樂其俗樂其質朴之俗不轉移鄰國相¶
望雞犬之聲相聞相去近也民至老死不相¶
往來其無情欲¶
　　　顯質第人十一¶<md:KR5c0065_HFL_004-016b>¶

信言不美信言者如其實也不美者樸且質¶
也美言不信滋美之言者孳孳之美辭不信¶
者飾僞多空虚也善者不辯善者以道修身¶
也不辯者不文彩也辯者不善辯者謂巧言¶
也不善者舌致患也土有玉掘其山水有珠¶
濁其淵辯口多言者亡其身也知者不博知¶
者謂知道之士不博者守一元也博者不知¶
博者多見聞不知者失要眞也聖人不積聖¶
人積德不積財有德以教愚有財以與貧也¶
既以爲人己愈有既以爲人施設德化己愈¶<md:KR5c0065_HFL_004-017a>¶
<pb:KR5c0065_SJB_004-120023b>
有德既以與人己愈多既以財賄布施與人¶
而財益多如日月之光無有盡時天之道利¶
而不害天生萬物愛育之令長大無所傷害¶
聖人之道爲而不爭聖人法天所施爲化功¶
成事就不與天下爭功名故能全其聖功¶¶¶


道德眞經註卷之四
