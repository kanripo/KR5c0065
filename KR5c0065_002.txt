# -*- mode: mandoku-view -*-
#+TITLE: 道德真經注
#+DATE: 2015-08-29 00:17:46
#+PROPERTY:  LASTPB <PB KR5c0065_SJB_004-120017c>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5c0065_HFL_001-014b>
#+PROPERTY: JUAN 2
<md:KR5c0065_HFL_002-001a>¶<pb:KR5c0065_SJB_002-120005c>
道德眞經註卷之二知二¶
　　　　河上公章句¶
　　　淳風第十七¶
太上下知有之太上謂太古無名號之君下¶
知有之者下知上有君而不臣事質朴也其¶
次親而譽之其德可見恩惠可稱故親愛而¶
譽之其次畏之設刑法以治也其次侮之禁¶
多令煩不可歸誠故欺侮之有不足焉君信¶
不足於下下則欺詐於上有不信焉君信不¶
足於下下則應之以不信而欺其君猶兮其¶<md:KR5c0065_HFL_002-001b>¶

貴言說太古之君擧事猶猶貴重於言恐離¶
道失自然也功成事遂謂天下太平百姓皆¶
謂我自然百姓不知君上之德淳厚反以爲¶
己自當然¶
　　　俗薄第十八¶
大道廢有仁義大道之時家有孝子國有忠¶
信仁義見大道廢不用而惡逆生乃有仁義¶
可傳道智慧出有大僞智慧之君賤德貴言¶
賤質貴文下則應之以大僞姦詐六親不和¶
有孝慈六親絶親戚不和乃有孝慈相牧養¶<md:KR5c0065_HFL_002-002a>¶
<pb:KR5c0065_SJB_002-120006a>
國家昬亂有忠臣政令不行上下相怨邪辟¶
爭權乃有忠臣匡救其君也此言天下太平¶
不知仁人盡無欲不知廉各潔己不知貞故¶
大道之世孝慈滅仁義没猶日月盛明衆星¶
失光¶
　　　還淳第十九¶
絶聖絶聖制作反初守元五帝畫象倉頡作¶
書不如三皇結繩無文而治也棄智棄智惠¶
反無爲民利百倍農事修公無私絶仁棄義¶
絶仁之見慧棄義之尚華民復孝慈德化純¶<md:KR5c0065_HFL_002-002b>¶

也絶巧絶巧者詐僞亂眞棄利塞貪路閉權¶
門盜賊無有上化公正下無私邪此三者謂¶
上三事絶弃以爲文不足以爲文不足者文¶
不足以化民故令有所屬當如下句見素抱¶
樸見素者當抱素守眞不尚文飾也抱撲者¶
當見其質朴以示天下可法則少私寡欲少¶
私者正無私也寡欲者當知足也¶
　　　異俗第二十¶
絶學絶學不眞不合道文無憂除浮華則無¶
憂患唯之與阿相去幾何同爲應對而相去¶<md:KR5c0065_HFL_002-003a>¶
<pb:KR5c0065_SJB_002-120006b>
幾何疾時君賤質而貴文善之與惡相去何¶
若善者稱譽惡者諫爭能相去何如疾時君¶
惡忠直用邪佞人之所畏人謂道人也人所¶
畏者畏不絶學之君不可不畏近令色殺賢¶
人荒兮其未央哉言世俗之人荒亂欲進學¶
邪文未央止也衆人熙熙熙熙淫放多情欲¶
如享太牢如飢思大牢之具意無足時也如¶
春登臺春陰陽交通萬物感動登臺觀之意¶
志淫淫然我獨怕兮其未兆我獨怕兮安靜¶
無情欲形兆如嬰兒之未孩如小兒未能答¶<md:KR5c0065_HFL_002-003b>¶

偶人時乘乘兮若無所歸我乘乘如窮鄙無¶
所歸就也衆人皆有餘衆人皆有餘財以爲¶
奢餘智以爲詐而我獨若遺我獨若遺棄似¶
於不足也我愚人之心也哉不與俗人相爲¶
守一不移如愚人之心也純純兮無所分别¶
衆人昭昭明且達也我獨若昏如暗昧也衆¶
人察察急且疾也我獨悶悶悶悶無所截割¶
忽兮若海我獨忽忽兮如江海之流莫知其¶
所窮極漂兮若無所止我獨漂漂若飛若揚¶
無所止也志意在神域衆人皆有以以有爲¶<md:KR5c0065_HFL_002-004a>¶
<pb:KR5c0065_SJB_002-120006c>
也而我獨頑我獨無爲似鄙鄙似若不遠也¶
我獨異於人與人異而貴食母食用也母道¶
也唯我獨貴用道¶
　　　虛心第二十一¶
孔德之容孔大也有大德之人無所不容能¶
受垢濁處謙冲唯道是從唯獨也大德之人¶
不隨世俗所行獨從於道也道之爲物唯恍¶
唯忽道之於萬物獨恍忽往來而無所定恍¶
兮忽兮其中有物道唯恍忽其中有一經營¶
生化因氣立質忽兮恍兮其中有象道唯窈¶<md:KR5c0065_HFL_002-004b>¶

冥無形其中獨有萬物法象窈兮冥兮其中¶
有精道唯窈冥其中有精實神明相薄陰陽¶
交會之其精甚眞言道精氣神妙甚眞非有¶
飾也其中有信道匿功藏名信在其中自古¶
及今其名不去自從也從古至今道常在不¶
去以閲衆甫閲禀也甫始也言道禀萬物始¶
生從道受氣吾何以知衆甫之然哉以此¶
　　　益謙第二十二¶
曲則全曲己從衆不自專則全枉則直枉屈¶
也屈己而伸人乆乆而自得直已窊則盈地¶<md:KR5c0065_HFL_002-005a>¶
<pb:KR5c0065_SJB_002-120007a>
窊下水歸之人謙下德歸之弊則新自受弊¶
薄後己先人天下敬之乆乆自新之也少則¶
得自受少則得多也天道祐謙鬼神益虚多¶
則惑財多者惑於所守學多者惑於所聞是¶
以聖人抱一爲天下式抱守也式法也聖人¶
守一乃知萬事故能爲天下之法式不自見¶
故明聖人不以其目視千里之外乃因天下¶
之目以視故能明達不自是故彰聖人不自¶
以爲是而非人故能彰顯於世矣不自伐故¶
有功伐取也聖人德化流行不自取其美故¶<md:KR5c0065_HFL_002-005b>¶

有功於天下不自矜故長矜大也聖人不自¶
貴大故能長乆不危夫唯不爭故天下莫能¶
與之爭此言天下賢與不肖無能與不爭者¶
爭古之所謂曲則全者豈虛言哉傳古言曲¶
從則全正言非虚也故誠全而歸之誠實也¶
能行曲從者實其肌體歸之於父母無有傷¶
害也¶
　　　虛無第二十三¶
希言自然希言謂愛言也愛言者自然之道¶
飄風不終朝驟雨不終日飄風疾風也驟雨¶<md:KR5c0065_HFL_002-006a>¶
<pb:KR5c0065_SJB_002-120007b>
暴雨也疾不能長暴不能乆也孰爲此者天¶
地誰爲此飄風暴雨者天地所爲也天地尚¶
不能乆不能終朝至夕而况於人乎天地至¶
神合爲飄風暴雨尚不能使從朝至暮何况¶
於人而欲慕卒乎故從事於道者從爲也人¶
爲事當如道安靜不當如飄風暴雨道者同¶
於道道者謂好道之人同於道者所爲與道¶
同也德者同於德德者有德之人也同於德¶
者所爲與德同也失者同於失失謂自任己¶
而失人也同於失者謂所爲與失同同於道¶<md:KR5c0065_HFL_002-006b>¶

者道亦樂得之同於德者德亦樂得之同於¶
失者失亦樂得之信不足焉君信不足于下¶
下則應之以不信有不信焉此言物類相歸¶
也同聲相應雲從龍風從虎水流濕火就燥¶
自然之數也¶
　　　苦恩第二十四¶
跂者不立跂進也謂貪權冒名進取功榮則¶
不可乆立身行道跨者不行自以爲貴而跨¶
之於人衆共蔽之使不得行自見者不明凡¶
人自見其形容以爲好自見其所行以爲人¶<md:KR5c0065_HFL_002-007a>¶
<pb:KR5c0065_SJB_002-120007c>
道殊不自知其形醜而操行之鄙自是者不¶
彰自以爲是而非人者衆共蔽之使不彰顯¶
自伐者無功所爲輒自伐取其功美即自失¶
有功於人自矜者不長好自矜大者不可以¶
乆長其於道也曰餘食贅行贅貪也使此自¶
矜伐之人任治國之道日賦歛餘禄食爲貪¶
行物惑惡之此人在位動欲傷害故物無有¶
不畏惡之故有道者不處言有道之人不居¶
其國¶
　　　象元第二十五¶<md:KR5c0065_HFL_002-007b>¶

有物混成先天地生謂道也道無形混沌而¶
生萬物乃在天地之前寂兮寥兮獨立而不¶
改寂者無音聲寥者空無形獨立者無匹雙¶
不改者化有常周行而不殆道通行天地無¶
所不入在陽不焦託陰不腐無不貫穿而不¶
危殆也可以爲天下母道育養萬物精氣如¶
母之養子吾不知其名字之曰道我不見道¶
之形容不知當何以名之見萬物皆從道而¶
生故字之曰道强名之曰大不知其名强名¶
曰大高而無上羅而無外無不包容故曰大¶<md:KR5c0065_HFL_002-008a>¶
<pb:KR5c0065_SJB_002-120008a>
大曰逝其爲大非若天常在上非若地常在¶
下乃復逝去無常處所逝曰遠言遠者窮於¶
無窮布氣天地無所不通也遠曰反言其遠¶
不越絶乃復反在人身故道大天大地大王¶
亦大道大者包羅天地無所不容天大者無¶
所不蓋地大者無所不載王大者無所不制¶
域中有四大王居其一焉八極之内有四大¶
王居其一人法地人當法地安靜和柔也種¶
之得五穀掘之得甘泉勞而不怨有功而不¶
置地法天天湛泊不動施之不求報生長萬¶<md:KR5c0065_HFL_002-008b>¶

物無所收取也天法道道法清凈不言陰行¶
精氣萬物自然生長道法自然道性自然無¶
所法也¶
　　　重德第二十六¶
重爲輕根人君不重則不尊治身不重則失¶
神草木花葉輕故零落根重故能長存也靜¶
爲躁君人君不靜則失威治身不靜則身危¶
龍靜故能變化虎躁故虧夭也是以聖人終¶
曰行不離輜重輜靜也君子終日行道不離¶
其靜重雖有榮觀燕處超然榮觀謂宫闕燕¶<md:KR5c0065_HFL_002-009a>¶
<pb:KR5c0065_SJB_002-120008b>
處后妃所居超然遠避而不處奈何萬乘之¶
主奈何者疾其時傷痛之辭而以身輕於天¶
下王者至尊而於其身行輕躁乎疾時王奢¶
恣輕淫失其精也輕則失臣王者輕淫則失¶
其臣治身輕躁則失其精也躁則失君王者¶
行躁疾則失其君位治身躁疾則失其精神¶
　　　巧用第二十七¶
善行者無轍跡善行道者求之於身不下堂¶
不出門故無轍跡善言無瑕謫善言謂擇言¶
而出之則無瑕謫過於天下也善計不用籌¶<md:KR5c0065_HFL_002-009b>¶

策善以道計事者則守一不移所計不多則¶
不用籌策而知也善閉者無關鍵而不可開¶
善以道閉情欲守精神者不如門户有關可¶
得開也善結者無繩約而不可解善以道結¶
事者乃結其心不如繩索可得解是以聖人¶
常善救人聖人所以常教人忠孝欲以救人¶
性命故無棄人使貴賤各得其所也常善救¶
物聖人所以順四時以救萬物之傷殘故無¶
棄物聖人不賤石而貴玉視之如一是謂襲¶
明聖人善救人物是謂襲明大道故善人者¶<md:KR5c0065_HFL_002-010a>¶
<pb:KR5c0065_SJB_002-120008c>
不善人之師人之行善者聖人則以爲人師¶
也不善人者善人之資資用也人行不善猶¶
教導使爲善得以給用不貴其師獨無輔也¶
不愛其資無所使也雖知大迷雖自以爲智¶
言此人乃大迷惑也是謂要妙能通此道是¶
謂知微妙要道也¶
　　　反朴第二十八¶
知其雄守其雌爲天下谿雄以喻尊雌以喻¶
卑人雖自知其尊顯當復守其卑微去其雄¶
之强梁就其雌之柔和如是則天下歸之如¶<md:KR5c0065_HFL_002-010b>¶

水之游深谿爲天下谿常德不離人能謙下¶
如深谿則德常在不能離於己也復歸於嬰¶
兒復當復志於嬰兒惷然無所知也知其白¶
守其黑爲天下式白以喻昭昭黑以喻默默¶
人雖自知昭昭明達當守之以默如闇昧無¶
所見如是則可爲天下法式其德常在爲天¶
下式常德不忒人能爲天下法式則德常在¶
己不復有差忒復歸於無極德不差忒則久¶
壽長生歸身於窮極知其榮守其辱爲天下¶
谷榮以喻尊貴辱以喻汙濁也知己之有榮¶<md:KR5c0065_HFL_002-011a>¶
<pb:KR5c0065_SJB_002-120009a>
貴當守之以汙濁如是則天下歸之如水流¶
入深谷也爲天下谷常德乃足足止也人能¶
爲天下谷德乃止於己復歸於樸復當歸身¶
於質樸不復爲文飾樸散則爲器萬物之樸¶
散則爲器用若道散則爲神明爲日月分爲¶
五行聖人用之則爲官長聖人升用則爲百¶
官之元長也故大制不割聖人用之則以大¶
道制御天下無所傷害治身則以大道制御¶
情欲不害於精神¶
　　　無爲第二十九¶<md:KR5c0065_HFL_002-011b>¶

將欲取天下而爲之將欲取天下欲爲天下¶
主也而爲之欲以有爲治民吾見其不得已¶
我見其不得天道人心已明矣天道惡煩濁¶
人心惡多欲也天下神器不可爲也器物也¶
人乃天下之神物也神物好安靜不可以有¶
爲治爲者敗之以有爲治之則敗其質性執¶
者失之强執教之人則失精實生於詐僞故¶
物或行或隨上所行之下必隨之或呴或吹¶
呴温也吹寒也有所温必有所寒或强惑羸¶
有所强大必有所羸弱或載或隳載安也隳¶<md:KR5c0065_HFL_002-012a>¶
<pb:KR5c0065_SJB_002-120009b>
危也有所安必有所危明人君不可以有爲¶
治國治身是以聖人去甚去奢去泰甚謂貪¶
淫聲色奢謂服飾飲食泰謂宫室臺榭去此¶
三者處中和行無爲則天下自化¶
　　　儉武第三十¶
以道佐人主者謂人主能以道自輔佐之矣¶
不以兵强於天下以道自佐之主不以兵革¶
順天任德敵人自服其事好還其擧事好還¶
自責不怨於人師之所處荆棘生焉謂農事¶
廢田不脩大軍之後必有凶年天應之以殺¶<md:KR5c0065_HFL_002-012b>¶

氣即傷五穀五穀盡即傷人也善者果而已¶
善用兵者當敢而已不美之不敢以取强不¶
以果敢取强大之名也果而勿矜當果敢謙¶
卑勿自矜大也果而勿伐當果敢推讓勿自¶
伐取其美果而勿驕驕欺也果敢勿以驕欺¶
人果而不得已當果敢至誠不當逼迫不得¶
已果而勿强果敢勿以爲强兵堅甲以侵淩¶
人也物壯則老草木壯極則枯落人壯極則¶
衰老言强者不可以久也是謂不道枯老者¶
坐不行道不道早已不行道者早死¶<md:KR5c0065_HFL_002-013a>¶
<pb:KR5c0065_SJB_002-120009c>
　　　偃武第三十一¶
夫佳兵者不祥之器祥善也兵者驚精神濁¶
和氣不善人之器也不當修飾物或惡之兵¶
動則有所害故萬物無有不惡之故有道者¶
不處有道之人不處其國君子居則貴左貴¶
柔弱也用兵則貴右貴剛强也此言兵道與¶
君子之道貴者異也兵者不祥之器非君子¶
之器非君子所貴重之器不得已而用之謂¶
遭衰逢禍亂欲加萬民乃用之自守恬淡爲¶
上雖得勝不貪以爲美勝而不美雖得感不¶<md:KR5c0065_HFL_002-013b>¶

以爲美利而美之者是樂殺人善得勝者是¶
謂喜樂殺人夫樂殺人者則不可以得志於¶
天下矣爲人君而樂殺人此則不可使得志¶
於天下爲人主必專制人性命妄行誅戮也¶
故吉事尚左左生位也凶事尚右陰道主殺¶
偏將軍處左偏將軍卑而居陽位上將軍處¶
右上將軍尊而居右位以其主殺矣言以喪¶
禮處之上將軍居右主喪禮喪禮尚右死人¶
貴陰也殺人之衆多以悲哀泣之傷己德薄¶
不能以道化民而害無辜之民戰勝則以喪¶<md:KR5c0065_HFL_002-014a>¶
<pb:KR5c0065_SJB_002-120010a>
禮處之古者戰勝將軍居喪主禮之位素服¶
而哭之明君子貴德而賤兵不得已而誅不¶
祥也心不樂之比於喪也知後世用兵不已¶
故悲而痛之矣¶
　　　聖德第三十二¶
道常無名道能陰能陽能弛能張能存能亡¶
故無常名樸雖小天下不敢臣道樸雖小微¶
妙無形下不敢有臣使道者侯王若能守之¶
萬物將自賔侯王若能守萬物將自賔服從¶
於德化天地相合以降甘露侯王動作能與¶<md:KR5c0065_HFL_002-014b>¶

天地相合則天降甘露善瑞也民莫之令而¶
自均天降甘露善瑞則萬物莫有教令之者¶
而皆自均調如一始制有名始道也有名萬¶
物道無名能制於有名無形能制於有形名¶
亦既有既盡也有名之物盡有情欲叛道離¶
德故身毁辱天亦將知之人能法道行德天¶
亦將自知之知之所以不殆天知之則神明¶
祐助不復危殆譬道之在天下猶川谷之與¶
江海譬道在天下與人相應和如川谷與江¶
海之相流通¶<md:KR5c0065_HFL_002-015a>¶
<pb:KR5c0065_SJB_002-120010b>
　　　辯德第三十三¶
知人者智能知人好惡是智自知者明人能¶
自知賢與不肖是謂反聽無聲内視無形故¶
爲明也勝人者有力能勝人者不過有威力¶
自勝者强人能自勝除去情欲則天下無有¶
能與爭者故强知足者富人能知足則長保¶
福禄故爲富强行者有志人能强立行善則¶
爲有志於道道亦有志於人不失其所者乆¶
人能自節養不失其所受天之精氣則可以¶
乆死而不亡者壽目不妄視耳不妄聽口不¶<md:KR5c0065_HFL_002-015b>¶

妄言則無怨惡於天下故得長壽也¶
　　　任成第三十四¶
大道汎兮言道汎汎若沉若浮若有若無視¶
之不有說之難殊其可左右道可左可右無¶
所不宜萬物恃之而生恃待也萬物皆待道¶
而生而不辭道不辭謝而止功成而不名有¶
有道不名其有功愛養萬物而不爲主道雖¶
愛養萬物不如人主有所收取常無欲可名¶
於小矣道匿跡藏名泊然無爲似若微小萬¶
物歸焉而不爲主萬物皆歸道受氣也道非¶<md:KR5c0065_HFL_002-016a>¶
<pb:KR5c0065_SJB_002-120010c>
如人主有所禁止可名於大矣萬物橫來橫¶
去各使自在故可名於大也是以聖人終不¶
爲大聖人法道匿德藏名不爲滿大故能成¶
其大聖人以身率道不言而化萬事修治故¶
能成其大¶
　　　仁德第三十五¶
執大象天下往執守也象道也聖人守大道¶
則天下萬民移心歸往也治身則天降神明¶
往來於己往而不害安平泰萬物歸往而不¶
傷害則國家安寧而致大平矣治身不害神¶<md:KR5c0065_HFL_002-016b>¶

明則身體安而大壽樂與餌過客止餌美也¶
過客一也人能樂美於道則一居止也一者¶
去盈而虚忽處如過客道之出口淡乎其無¶
味道止出入於口淡然非如五味有酸鹹甘¶
苦辛視之不足見足得也道無形非若五色¶
有青黄赤白黑可得見也聽之不足聞道非¶
若五音有宫啇角徵羽可得而聞也用之不¶
可既既盡也謂用道治國則國富民昌治身¶
則壽命延長無有既盡之時也¶
　　　微明第三十六¶<md:KR5c0065_HFL_002-017a>¶
<pb:KR5c0065_SJB_002-120011a>
將欲翕之必固張之先開張之欲極其奢淫¶
將欲弱之必固强之先强大之欲使遇禍害¶
將欲廢之必固興之先興之者欲使其驕奢¶
至危將欲奪之必固與之先與之者欲極其¶
貪心是謂微明此四事其道微其效明也柔¶
弱勝剛强柔弱者乆長剛强者先亡魚不脱¶
於淵魚脱於淵謂去剛得柔不可復制也國¶
之利器不可以示人利器者謂權道也治國¶
權者不可以示執事之臣也治身道者不可¶
以示非其人也¶<md:KR5c0065_HFL_002-017b>¶

　　　爲政第三十七¶
道常無爲而無不爲道以無爲爲常侯王若¶
能守之萬物將自化言侯王而能守道萬物¶
將自化效於己也化而欲作吾將鎮之以無¶
名之樸吾身也無名之樸道也萬物以化效¶
於己也復欲作巧僞者王侯當鎮撫以道德¶
無名之樸亦將不欲不欲以靜言王侯鎮撫¶
以道德化民亦將不欲故當以清靜道化天¶
下將自正能如是者天下將自正定也¶
道德眞經註卷之二¶

