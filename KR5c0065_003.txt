# -*- mode: mandoku-view -*-
#+TITLE: 道德真經注
#+DATE: 2015-08-29 00:17:46
#+PROPERTY:  LASTPB <PB KR5c0065_SJB_004-120017c>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5c0065_HFL_002-017b>
#+PROPERTY: JUAN 3
<md:KR5c0065_HFL_003-001a>¶<pb:KR5c0065_SJB_003-120011b>
道德眞經註卷之三知三¶
　　　　河上公章句¶
　　　論德第三十八¶
上德不德上德謂太古無名號之君德大無¶
上故言上德也不德者言不以德教民因循¶
自然養人性命其德不見故言不德也是以¶
有德言其德合於天地和氣游衍民得以全¶
也下德不失德下德謂號謚之君德不及上¶
德故言下德也不失德者其德可見其功可¶
稱也是以無德以有名號及其身故上德無¶<md:KR5c0065_HFL_003-001b>¶

爲言法道安靜無所改爲也而無以爲言無¶
以名號爲也下德爲之言爲教令施政事也¶
而有以爲言以爲己取名號也上仁爲之上¶
仁謂行仁之君其仁無上故言上仁也爲之¶
者爲仁恩也而無以爲功成事立無以執爲¶
上義爲之謂義以斷害也而有以爲動作以¶
爲己殺人以爲威賦下以自奉也上禮爲之¶
謂上禮之君其禮無上故言上禮爲之者言¶
爲禮制度序威儀也而莫之應言禮華盛實¶
衰盛僞煩多動則離道不可得應也則攘臂¶<md:KR5c0065_HFL_003-002a>¶
<pb:KR5c0065_SJB_003-120011c>
而仍之言煩多不可應上下怨爭故攘臂相¶
仍引也故失道而後德言道衰而德化生也¶
失德而後仁言德衰而仁愛見也失仁而後¶
義言仁衰而義分明失義而後禮言義衰則¶
施禮聘行玉帛也夫禮者忠信之薄言禮廢¶
本治末忠信日以衰薄也而亂之首禮者賤¶
質貴文故正直日以少邪亂日以生前識者¶
道之華而愚之始不知而言知爲前識此人¶
失道之實得道之華人之愚暗之倡始是以¶
大丈夫處其厚大丈夫謂得道之君也處其¶<md:KR5c0065_HFL_003-002b>¶

厚者謂處身於敦朴也不處其薄不處身違¶
道爲世煩亂也居其實處忠信也不居其華¶
不尚言也故去彼取此去彼華薄取此實厚¶
　　　法本第三十九¶
昔之得一者昔往也一無爲道之子也天得¶
一以清地得一以寧言天得一故能垂象清¶
明地得一故能安靜不動摇神得一以靈言¶
神得一故能變化無爲谷得一以盈言谷得¶
一故能盈滿不枯竭也萬物得一以生言萬¶
物皆須道以生成也侯王得一以爲天下正¶<md:KR5c0065_HFL_003-003a>¶
<pb:KR5c0065_SJB_003-120012a>
言侯王得一故能爲天下平正其致之致戒¶
也謂下六事也天無以清將恐裂言天當以¶
陰陽施張晝夜更用不可但欲安靜無已時¶
恐發裂不爲天也地無以寧將恐發言地當¶
有高下剛柔氣節五行不可但欲安靜無已¶
時恐發泄不爲地也神無以靈將恐歇言神¶
當有王相死囚休廢不可但欲靈無已時將¶
恐靈歇不爲神也谷無以靈將恐竭言谷當¶
有盈縮虚實不可但欲盈滿無已時將恐枯¶
竭不爲谷也萬物無以生將恐滅言萬物當¶<md:KR5c0065_HFL_003-003b>¶

隨時生死不可但欲生無已時將滅亡不爲¶
物也侯王無以貴高將恐蹶言侯王當屈己¶
以下於人汲汲求賢不可但欲貴高於人將¶
顛蹶失其位也故貴必以賤爲本言必欲尊¶
貴當以薄賤爲本若禹稷躬稼舜陶河濱周¶
公下白屋高必以下爲基言必欲尊貴當以¶
下爲本基猶築墻造功因卑成高下不堅固¶
後必傾危是以侯王自謂曰孤寡不穀孤寡¶
喻孤獨不穀喻不能如車轂爲衆輻所凑也¶
此其以賤爲本耶言侯王至尊貴能以孤寡¶<md:KR5c0065_HFL_003-004a>¶
<pb:KR5c0065_SJB_003-120012b>
自稱言以賤爲本以曉於人也非乎嗟歎之¶
辭故致數車無車致就也言人就車數之爲¶
輻爲輪爲轂爲轝無有名車者故成爲車以¶
喻王侯不以尊號自名故能成其貴也不欲¶
碌碌如玉落落如石碌碌喻少落落喻多玉¶
少故貴石多故賤言人不欲如玉爲人所貴¶
如石爲人所賤當處其中¶
　　　去用第四十¶
反者道之動反本也本者道之所以動動生¶
萬物背之則亡弱者道之用柔弱者道之所¶<md:KR5c0065_HFL_003-004b>¶

常用也故能長乆也天下萬物生之於有萬¶
物皆從天地生天地有形位故言生於有有¶
生於無天地神明蜎飛蠕動皆從道生道無¶
形故言生於無也此言本勝於華弱勝於强¶
謙虚勝於盈滿¶
　　　同異第四十一¶
上士聞道勤而行之上士聞道自勤苦竭力¶
行之也中士聞道若存若亡中士聞道治身¶
以長存治國以太平欣然而存之退見財色¶
榮譽惑於情欲而復亡之矣下士聞道大笑¶<md:KR5c0065_HFL_003-005a>¶
<pb:KR5c0065_SJB_003-120012c>
之下士貪狠多欲見道柔弱謂之恐懼見道¶
質朴謂之鄙陋故大笑之矣不笑不足以爲¶
道不爲下士所笑不足以多爲道故建言有¶
之建設也設言以有道當如下句也明道若¶
昧明道之人若暗昧無所見知也進道若退¶
進取道者若退不及夷道若類夷平也大道¶
之人不自殊别若多比類上德若谷上德之¶
人若深谷不恥垢濁也大白若辱大潔白之¶
人若汙辱不自彰顯廣德若不足德行廣大¶
之人若頑愚不足建德若偷建設道德之人¶<md:KR5c0065_HFL_003-005b>¶

若可偷引使空虚也質眞若渝質朴之人若¶
五色有渝淺不明大方無隅大方正之人無¶
委曲廉隅大器晚成大器之人若九鼎瑚璉¶
不可卒成大音希聲大音猶雷霆待時而動¶
喻常愛氣希言也大象無形大法象之人質¶
朴無形容道隱無名道潜隱伏人無能指名¶
夫唯道善貸且成成就也言道善禀貸人精¶
氣且成就之¶
　　　道化第四十二¶
道生一道始所生者一也一生二一生陰與¶<md:KR5c0065_HFL_003-006a>¶
<pb:KR5c0065_SJB_003-120013a>
陽二生三陰陽生和氣清濁三氣分爲天地¶
人也三生萬物天地人共生萬物也天施地¶
化人長養之萬物負陰而抱陽萬物無不背¶
陰而向陽回心而就日者也冲氣以爲和萬¶
物之中皆有元氣得以和柔若胸中有藏骨¶
中有髓草木中有空虚和氣潜通故得長生¶
也人之所惡唯孤寡不穀而王公以爲稱孤¶
寡不穀者不祥之名也而王公以爲稱處謙¶
卑法空虚和柔也故物或損之而益引之不¶
得推之必還或益之而損夫增高者致崩貪¶<md:KR5c0065_HFL_003-006b>¶

富貴者致患人之所教謂衆人所教去弱爲¶
强去柔爲剛我亦教之言我衆人去强爲弱¶
去剛爲柔也强梁者不得其死强梁者爲不¶
信玄妙背叛道德不從經教尚勢任力也云¶
不得其死者謂天所絶兵刃所加王法所殺¶
不得以壽命死吾將以爲教父父始也老子¶
以强梁之人爲教戒之始也¶
　　　偏用第四十三¶
天下之至柔馳騁天下之至堅至柔者水至¶
剛者金石水能貫堅入剛無所不通無有入¶<md:KR5c0065_HFL_003-007a>¶
<pb:KR5c0065_SJB_003-120013b>
於無間夫言無有者道也道無形質故能出¶
入無間通於神明濟於羣生也吾是以知無¶
爲之有益吾見道之無爲而萬物自化成也¶
是以知無爲之有益於人不言之教法道不¶
言師之於身無爲之益法道無爲治身則有¶
益於精神治國則有益於萬民不勞煩也天¶
下希及之天下人主也希能有及道之無爲¶
無爲之治治身治國也¶
　　　立戒第四十四¶
名與身孰親名遂身必退也身與貨孰多財¶<md:KR5c0065_HFL_003-007b>¶

多則害身也得與亡孰病好於利則病於行¶
也甚愛必大費甚愛色者費精神也甚愛財¶
者遇禍患也所愛者少所亡者多故言大費¶
者也多藏必厚亡生多藏於府庫死多藏於¶
丘墓生有攻劫之憂死有掘發之患知足不¶
辱知足之人絶利去欲不辱於身知止不殆¶
知可止則須止乃財利不累於身心聲色不¶
亂於耳目則終身不危殆可以長乆人能知¶
於止足則福禄在於己治身者神不勞治國¶
者民不擾故能長久¶<md:KR5c0065_HFL_003-008a>¶
<pb:KR5c0065_SJB_003-120013c>
　　　洪德第四十五¶
大成若缺謂道德大成之君若缺者滅名藏¶
譽如毁缺不備其用不弊其用心如此則無¶
弊盡之時大盈若冲謂道德大盈滿之君如¶
冲者貴不敢驕富不敢奢其用不窮其用心¶
如此則無窮盡時大直若屈大直謂修道法¶
度正直如一也如屈者不與俗人爭如可屈¶
折也大巧若拙大巧謂多才術也如拙者亦¶
不敢見其能大辯若訥大辯者智無疑如訥¶
者口無辭躁勝寒勝極也春夏陽氣躁疾於¶<md:KR5c0065_HFL_003-008b>¶

上萬物盛大極則寒寒則零落散亡也言人¶
不當剛躁也靜勝熱秋冬萬物靜於黄泉之¶
下極則熱熱者生之源也清靜以爲天下正¶
能清能靜則爲天下之長持正則無終已時¶
也¶
　　　儉欲第四十六¶
天下有道謂人主有道却走馬以糞糞者糞¶
田也兵甲不用却走馬以治農田也治身者¶
却陽精以糞其身也天下無道謂人主無道¶
也戎馬生於郊戰伐不止戎馬生於郊境之¶<md:KR5c0065_HFL_003-009a>¶
<pb:KR5c0065_SJB_003-120014a>
上乆不還罪莫大於可欲好色淫欲禍莫大¶
於不知足富貴不能自知禁止咎莫大於欲¶
得欲得人物利且貪也故知足之足守眞根¶
也常足矣謂無有欲心¶
　　　鑒遠第四十七¶
不出户以知天下聖人不出户以知天下者¶
以己身知人身以己家知人家所以見天下¶
也不窺牖見天道天道與人道同天人相通¶
精氣相貫人君清靜天氣自正人君多欲天¶
氣煩濁吉凶利害皆由於己者也其出彌遠¶<md:KR5c0065_HFL_003-009b>¶

其知彌少謂去其家觀人家去其身觀人身¶
所觀益遠所見益少是以聖人不行而知聖¶
人不上天不入淵能知天下者以心知之也¶
不見而名上好道下好德上好武下好力聖¶
人原小而知大察内而知外也不爲而成上¶
好無爲則下無事家給人足萬物自化也¶
　　　忘知第四十八¶
爲學日益謂政教禮樂之學也日益者情欲¶
文飾日以益多爲道日損道謂自然之道日¶
損者情欲文飾日以銷損損之又損損之損¶<md:KR5c0065_HFL_003-010a>¶
<pb:KR5c0065_SJB_003-120014b>
情欲也又損之者所以漸去之也以至於無¶
爲當恬淡如嬰兒無所造爲無爲而無不爲¶
情欲斷絶德與道合則無所不施無所不爲¶
也取天下常以無事取治也治天下當以無¶
事不當勞煩也及其有事不可以取天下及¶
其好有事則政教煩民不安故不足以治天¶
下¶
　　　任德第四十九¶
聖人無常心聖人重改更貴因循若似無心¶
也以百姓心爲心百姓心之所便因而從之¶<md:KR5c0065_HFL_003-010b>¶

善者吾善之百姓爲善聖人因而善之不善¶
者吾亦善之百姓雖有不善者聖人化之使¶
善也德善百姓德化聖人爲善信者吾信之¶
百姓爲信聖人因而信之不信者吾亦信之¶
百姓爲不信聖人化之使信也德信百姓德¶
化聖人爲信聖人在天下怵怵聖人在天下¶
怵怵常恐懼富貴不敢驕奢爲天下渾其心¶
言聖人爲天下百姓渾濁其心若愚暗不通¶
百姓皆注其耳目注用也百姓皆用其耳目¶
爲聖人視聰也聖人皆孩之聖人愛念百姓¶<md:KR5c0065_HFL_003-011a>¶
<pb:KR5c0065_SJB_003-120014c>
如嬰孩赤子長養之而不責望其報¶
　　　貴生第五十¶
出生入死出生謂情欲出於五内魂定魄靜¶
故生也入死謂情欲入胸臆精神勞惑故死¶
也生之徒十有三死之徒十有三言生死之¶
類各十有三謂九竅四關也其生也目不妄¶
視耳不妄聽鼻不妄香臭口不妄言味手不¶
妄持足不妄行精不妄施其死反是人之生¶
動之死地十有三人之求生動作反之十有¶
三死地也夫何故問何故動之死地也以其¶<md:KR5c0065_HFL_003-011b>¶

生生之厚也所以動之死地也以其求生太¶
厚違道忤天妄行於己蓋聞善攝生者攝養¶
也陸行不遇兕虎自然遠避害不干也入軍¶
不被甲兵不好戰以殺人兕無所投其角虎¶
無所措其爪兵無所容其刃養生之人虎兕¶
無由傷兵刃無從加也夫何故問虎兕兵甲¶
何故不害之以其無死地以其不犯十三之¶
死地言神明營護之兵兕不敢害¶
　　　養德第五十一¶
道生之道生萬物德畜之德一也一主布氣¶<md:KR5c0065_HFL_003-012a>¶
<pb:KR5c0065_SJB_003-120015a>
而畜養物形之一爲萬物設形象也勢成之¶
一爲萬物作寒暑之勢以成之是以萬物莫¶
不尊道而貴德道德所爲莫不盡驚動而尊¶
敬道之尊德之貴夫莫之命而常自然道一¶
不命召萬物而常自然應之如影響故道生¶
之德畜之長之育之成之熟之養之覆之道¶
生於萬物非但生而已乃復長養成熟覆育¶
全其性命人君治國治身亦當如是也生而¶
不有道生萬物不有所取以爲利用爲而不¶
恃道所施爲不恃望其報也長而不宰道長¶<md:KR5c0065_HFL_003-012b>¶

養萬物不宰害以爲利是謂玄德道之所行¶
恩德玄暗不可得見¶
　　　歸元第五十二¶
天下有始始者道也以爲天下母道爲天下¶
萬物之母也既知其母復知其子子一也既¶
知道已當復知一既知其子復守其母既知¶
其一當復守道反無爲也没身不殆不危殆¶
也塞其兊兊目也目不妄視閉其門門口也¶
使口不妄言終身不勤人當塞目不妄視閉¶
口不妄言則身不勤苦開其兊開其目視情¶<md:KR5c0065_HFL_003-013a>¶
<pb:KR5c0065_SJB_003-120015b>
欲濟其事濟益也益情欲之事終身不救禍¶
亂成也見小曰明萌牙未動禍亂未見爲小¶
昭然獨見爲明守柔曰强守柔弱曰以强大¶
也用其光用其目光於外視時世之利害也¶
復歸其明言復反其光明於内無使精神泄¶
也無遺身殃内視全神不爲漏失是謂習常¶
人能行此是謂習修常道¶
　　　益證第五十三¶
使我介然有知行於大道介大也老子疾時¶
王不行大道故設言使我介然有知於政事¶<md:KR5c0065_HFL_003-013b>¶

我則行於大道躬行無爲之化也唯施是畏¶
唯獨也獨畏有所施爲失道意欲賞善僞善¶
生欲信忠恐詐忠起也大道甚夷夷平易也¶
而民好徑徑邪不平正也大道甚平易而民¶
好從邪徑也朝甚除高臺榭宫室修田甚蕪¶
農事廢不耕治而失時也倉甚虛五穀傷害¶
國無儲也服文彩好僞飾貴外華帶利劍尚¶
剛强武且奢厭飲食財貨有餘多嗜欲無足¶
時也是謂盜誇百姓不足而君有餘者是由¶
劫盜以致服飾持行誇人不知身死家破親¶<md:KR5c0065_HFL_003-014a>¶
<pb:KR5c0065_SJB_003-120015c>
戚并隨也盜誇非道也哉君所行如是此非¶
道復言也哉者傷痛之辭¶
　　　修觀第五十四¶
善建者不拔建立也善以道立身立國者不¶
可得引而拔之善抱者不脱善以道抱精神¶
者終不可拔引解脱子孫祭祀不輟爲人子¶
孫能修道如是長生不死世世以乆祭祀先¶
祖宗廟無絶時修之於身其德乃眞修道於¶
身愛氣養神益壽延年其德如是乃爲眞人¶
也修之於家其德乃餘修道於家父慈子孝¶<md:KR5c0065_HFL_003-014b>¶

兄友弟順夫信妻正其德如是乃有餘慶及¶
於來世子孫也修之於郷其德乃長修道於¶
郷尊敬長老愛養幼少教誨愚鄙其德如是¶
乃無不覆及也修之於國其德乃豐修道於¶
國則君聖臣忠仁義自生禮樂自興政平無¶
修其德如是乃爲豐厚也修之於天下其德¶
乃普人主修道於天下不言而化不教而治¶
下之應上如影響其德如是乃可以爲普博¶
也故以身觀身以修道之身觀不修道之身¶
孰亡孰存也以家觀家以修道之家觀不修¶<md:KR5c0065_HFL_003-015a>¶
<pb:KR5c0065_SJB_003-120016a>
道之家也以郷觀郷以修道之郷觀不修道¶
之郷以國觀國以修道之國觀不修道之國¶
以天下觀天下以修道之主觀不修道之主¶
也吾何以知天下之然哉以此老子言我何¶
以知天下修道昌背道亡以此五事觀而知¶
之¶
　　　玄符第五十五¶
含德之厚謂含懷進德之厚者比於赤子神¶
明保祐含德之人若父母之於赤子也毒蟲¶
不螫蜂蠆蛇𧈭不螫猛獸不據攫鳥不搏赤¶<md:KR5c0065_HFL_003-015b>¶

子不害於物物不害之故太平之世人無貴¶
賤皆有仁心有剌之物還反其本有毒之蟲¶
不傷於人骨弱筋柔而握固赤子筋骨柔弱¶
而持物堅固以其意專而心不移也未知牝¶
牡之合而䘒作精之至也赤子未知男女之¶
合會而陰作怒者由精氣多之所致終曰號¶
而嗌不嗄和之至赤子從朝至暮啼號聲不¶
變易者和氣多所致也知和曰常人能知和¶
氣之柔弱有益於人者則爲知道之常也知¶
常曰明人能知道之常行則日以明達於玄¶<md:KR5c0065_HFL_003-016a>¶
<pb:KR5c0065_SJB_003-120016b>
妙益生曰祥祥道也言益生欲自生日以長¶
大也心使氣曰强心當專一和柔而神氣實¶
内故形柔而反使妄有所爲則和氣去於中¶
故形體日以剛强¶
　　　玄德第五十六¶
物壯則老謂之不道萬物壯極則枯老也老¶
則不得道也不道早已不得道者早已死亡¶
知者不言知者貴於行道不貴於言言者不¶
知多言多患駟不及舌塞其兊閉其門塞閉¶
之者欲絶其源挫其鋭情欲有所鋭爲者當¶<md:KR5c0065_HFL_003-016b>¶

念道無爲以挫止之解其紛紛結恨不休也¶
當念道之淡薄以解釋和其光雖有獨見之¶
明當和之使闇昧不使曜亂同其塵不當自¶
殊别也是謂玄同玄天也人能行此上事是¶
謂與天同道故不可得而親不以榮譽爲樂¶
同立而哀亦不可得而疏志靜無欲與人無¶
怨不可得而利身不欲富貴口不欲五味亦¶
不可得而害不與貪爭利不與勇爭氣不可¶
得而貴不爲亂世主不處闇君位亦不可得¶
而賤不以乘權而驕不以失志爲屈故爲天¶<md:KR5c0065_HFL_003-017a>¶
<pb:KR5c0065_SJB_003-120016c>
下貴其德如此天子不得臣諸侯不得屈與¶
世浮沉容身避害故爲天下之貴以正治國¶
以至也天使正身之人使至有國也以奇用¶
兵奇詐也天使詐僞之人使用兵也以無事¶
取天下以無事無爲之人使取天下爲之主¶
吾何以知天下之然哉以此此今也老子言¶
何以知天意然哉以今日所見知之也¶
　　　淳風第五十七¶
天下多忌諱而民彌貧天下謂人主也忌諱¶
者防禁也令煩則姦生禁多則下詐相殆故¶<md:KR5c0065_HFL_003-017b>¶

貧民多利器國家滋昏利器者權也民多權¶
則視者眩於目聽者惑於耳上下不親故國¶
家昏亂人多技巧奇物滋起人謂人君百里¶
諸侯也多招技巧謂刻畫宫觀雕琢章服奇¶
物滋起下則化上飾金鏤玉文繡采色日以¶
滋甚也法物滋彰盜賊多有法物好物也珍¶
好之物滋生彰著則農事廢飢寒近至故盜¶
賊多有故聖人云我無爲而民自化聖人言¶
我修道承天無所改作而民自化成我好靜¶
而民自正聖人言我好安靜不言不教民皆¶<md:KR5c0065_HFL_003-018a>¶
<pb:KR5c0065_SJB_003-120017a>
自忠正也我無事而民自富無徭役徵召之¶
事民安其業故皆自富也我無欲而民自樸¶
我常無欲去華文微服飾民則隨我質樸我¶
無情而民自清聖人言我修道眞絶去六情¶
而民隨我而清¶
　　　順化第五十人¶
其政悶悶其政弘大悶悶昧昧似若不明其¶
民醇醇政教弘大故民醇醇富厚相親睦也¶
其政察察其政教疾隱言决於口聽决於耳¶
也其民缺缺政教煩疾民不聊生故缺缺日¶<md:KR5c0065_HFL_003-018b>¶

以疏薄禍兮福之所倚倚因也夫福因禍而¶
生人能遭禍而悔過責己修善行道則禍去¶
福來福兮禍之所伏禍伏匿於福中人得福¶
而爲驕恣則福去禍來孰知其極禍福更相¶
孰能知其窮極也其無正無不也謂人君不¶
正其身其無國也正復爲奇奇詐也人君不¶
正雖正復化下爲詐善伏爲訞善人皆復化¶
上爲訞祥也人之迷其固日乆言人君迷惑¶
失正以來其日固乆是以聖人方而不割聖¶
人行方正者欲以率下不以割截人廉而不¶<md:KR5c0065_HFL_003-019a>¶
<pb:KR5c0065_SJB_003-120017b>
害聖人廉清欲以化民不以傷害人也今則¶
不然正己以害人也直而不肆肆申也聖人¶
雖直曲己從人不自申也光而不耀聖人雖¶
有獨見之明常如暗昧不以耀亂人¶
　　　守道第五十九¶
治人謂人君欲治理人民事天事用也當用¶
天道順四時莫若嗇嗇愛也治國者當愛民¶
財不爲奢泰治身者當愛精氣而不爲放逸¶
夫唯嗇是謂早服早先也服得也夫獨愛民¶
財愛精氣則能先得天道也早服謂之重積¶<md:KR5c0065_HFL_003-019b>¶

德先得天道是謂重積德於己也重積德則¶
無不剋剋勝也重積德於己則無不勝無不¶
剋則莫知其極無不剋勝則莫有知己德之¶
窮極莫知其極可以有國莫知己德有極則¶
可以有社稷爲民致福有國之母可以長久¶
國身同也母道也人能保身中之道使精氣不¶
勞五神不苦則可以長久是謂深根固蒂人¶
能以氣爲根以精爲蒂如樹根不深則拔蒂¶
不堅則落言當深藏其氣固守其精使無漏¶
泄長生乆視之道深根固蒂者乃長生乆視¶<md:KR5c0065_HFL_003-020a>¶
<pb:KR5c0065_SJB_003-120017c>
之道¶¶¶¶¶




道德眞經註卷之三¶¶¶¶¶<md:KR5c0065_HFL_003-020b>¶¶¶¶¶¶¶¶¶¶¶¶

















